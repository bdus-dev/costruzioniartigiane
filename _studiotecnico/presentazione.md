---
title: Studio Tecnico Geom. Roberto Franchini
context: studiotecnico
layout: article
permalink: /studiotecnico/presentazione
---


Lo studio tecnico del Geometra **Franchini Roberto**, attivo dal 1987, ha nel tempo consolidato la sua esperienza nel settore garantendo professionalità e competenza nelle **seguenti tematiche**:

#### Progettazione e direzione lavori

Progettazione e direzione dei lavori in merito a nuove costruzioni ed interventi sull’esistente relativi a fabbricati residenziali, direzionali, settore terziario, artigianali, rurali ed industriali.

Conoscenze approfondita nella progettazione di cantine per la produzione di vino ed aceto balsamico tradizionale.

La stretta collaborazione con Architetti, Ingegneri e Geologi specializzati nonché con Studi Termotecnici e Studi per servizi all’ambiente, ci permette di potere fornire supporto tecnico e redigere qualsiasi documentazione (calcoli strutturali, progettazione sismica, relazioni geologiche e geotecniche, progettazione antincendio, progettazione degli isolamenti e degli impianti degli edifici, progettazione acustica ecc.) si renda necessaria a completamento delle normali pratiche edili.

#### Opere di restauro

La presenza all’interno dello studio di una preparata **restauratrice** consente di potere fornire consulenze tecniche ed eseguire interventi diretti inerenti la realizzazione di opere di restauro di affreschi, dipinti ed altri beni di carattere storico.

#### Redazione di pratiche catastali

Redazione di pratiche catastali di ogni tipo, siano esse di nuova dichiarazione o di variazione, eseguite mediante l’impiego di strumentazione elletronica ed idonei supporti informatici.

Volture, rettifiche dati, denunce di colture e quant’altro necessario alla gestione dei dati presso l’Ufficio del Territorio.

#### Riconfinamenti

Pratiche di riconfinamento in senso ampio eseguite sia su consistenze urbane che rurali.

#### Consulenze tecniche per il tribunale

L’iscrizione all’Albo dei periti del tribunale ed una ventennale esperienza ci consente di potere effettuare assistenze e consulenze tecniche a supporto di accertamenti tecnici preventivi nonché procedimenti legali.

#### Stime

Redazione di perizie di stime relative a fabbricati, fondi, danni ed altri beni immobiliari.

#### Assistenza tecnica e contabilità dei lavori

Assistenza tecnica di cantiere e tenuta della contabilità dei lavori per l’esecuzione di opere di carattere privato.

#### Coordinamamento per la sicurezza in progettazione ed esecuzione

Grazie ad una certificata preparazione di base e ad una lunga esperienza maturata nel corso del tempo, siamo in grado di espletare tutti gli adempimenti in materia di sicurezza sui cantieri mobili, con inizio dalla redazione delle documentazioni, fra cui il fondamentale Piano di Sicurezza e Coordinamento, fino alla verifica in cantiere della corretta applicazione dei dettami prescritti.

#### Computi metrici e preventivazioni

Redazione di computi metrici estimativi e preventivazioni in merito ad opere edili in senso ampio.

#### Tabelle millesimali

Redazione di tabelle millesimali per la suddivisione delle spese all’interno di condomini.

#### Varie

Redazione di pratiche varie quali:

*   Richieste di contributo per gli interventi di recupero dei fabbricati situati nei territori interessati dal sisma del 20 e 29 Maggio 2012;
*   Certificazioni in merito alle prestazioni energetiche delle consistenze immobiliari;
*   Verifica dei conteggi inerenti tasse ed imposte (es. ICI, TARSU ecc.).
*   Varie ed eventuali.
